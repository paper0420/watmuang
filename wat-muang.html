<html>
<head>
    <title>Wat Muang</title>
    <link rel="stylesheet" href="main.css" />
</head>
<body>
    <div class="header">
        <div style="float:left">
            <h1 class="english-font">INDIVIDUAL STUDY &amp; THAI DEOSOIAL DESIGN</h1>
            <h1 class="english-font">Wat Muang 
                <span class="thai-font">(วัดม่วง จ. อ่างทอง)</span>
            </h1>
        </div>
        <img src="img/IMG_5289.jpg" />
        <img src="img/sign.jpg" />
        <img src="img/kmitl.jpg"/>
        <img src="img/teacher.jpg" />
        <div style="clear:both"></div>
    </div>
    
    <div style="clear:both"></div>
    
    <div class="main-menu english-font">
        <ol class="menu">
            <li><a href="index.html">Home</a></li>
            <li><a href="wat-muang.html">Wat Muang</a></li>
            <li><a href="pictures.html">Pictures</a></li>
            <li><a href="other-places.html">Other places</a></li>
            <li><a href="direction.html">Direction</a></li>
            <li><a href="members.html">Members</a></li>
        </ol>
    </div>
    <div class="main">
        <h1>ประวัติวัดม่วง</h1>
        <p>
        เดิมทีวัดม่วงเป็นวัดร้าง สันนิษฐานว่าสร้างในสมัยกรุงศรีอยุธยา ตอนปลายปี พ.ศ.๒๒๓๐ ณ แขวงเมืองวิเศษชาญ ซึ่งเคยได้เป็นเมืองหน้าด่านที่มีความเจริญรุ่งเรืองมาก ต่อมาในปี พ.ศ.๒๓๑๐ กรุงศรีอยุธยาได้เสียกรุงให้แก่พม่า ซึ่งพม่าได้เผาผลาญบ้านเมือง สิ่งที่หลงเหลืออยู่คือ ซากปรักหักพังของวัดอารามและพระพุทธรูป</p>
        
        <p>เมื่อวัดที่ ๘  ธันวาคม พ.ศ.๒๕๒๕ ท่านพระครูวิบูลอาจารคุณ (หลวงพ่อเกษม อาจารสุโภ) ได้มาปักกลดธุดงค์เห็นว่าบริเวณนี้เคยเป็นวัดร้างจึงน่าปฏิบัติธรรม แต่ขณะปฏิบัติธรรม ได้ปรากฏนิมิตเห็นองค์หลวงปู่ขาวและหลวงปู่แดง มาบอกว่าให้ท่านได้ช่วงก่อสร้างวัดม่วงขึ้นมาใหม่ และในบริเวณวัดร้างนี้จะมีศิลาขาวและศิลาแดงอยู่ คือ องค์ของหลวงปู่ขาวและหลวงปู่แดง นั้นเอง ซึ่งต่อมาท่านพระครูวิบูลอาจารคุณ ได้มีการปั้นองค์พระครอบศิลาขาว และศิลาแดงได้ โดยเรียกนามว่า หลวงปู่ขาว และหลวงปู่แดง จนถึงปัจจุบันนี้</p>
        
        <p>ในปี พ.ศ. ๒๕๒๖ ท่านพระครูวิบูลอาจารคุณ ได้มีการเริ่มบูรณะและได้สร้างเสนาสนะต่างๆ ขึ้นโดยได้รับการบริจาค ทั้งเงินทำบุญ และทำบุญด้วยแรงงาน จนกระทั่งวันที่ ๖ สิงหาคม พ.ศ. ๒๕๒๗ ได้มีการประกาศยกฐานะวัดม่วง ให้เป็นวัดที่มีพระสงฆ์ และเมื่อวันที่ ๒๔ ตุลาคม พ.ศ. ๒๕๒๗ ได้มีการแต่งตั้งท่านพระครูวิบูลอาจารคุณ เป็นเจ้าอาวาสวัดม่วง</p>
        
        <p>ท่านพระครูวิบูลคุณ ได้ร่วมพลังจิตอธิฐาน ร่วมกับประชาชนผู้มีจิตศรัทธาทั่วประเทศ ได้สมทบทุนสร้าง พระพุทธรูปที่ใหญ่ที่สุดในโลกเพื่อน้อมถวายแด่พระบาทสมเด็จพระเจ้าอยู่หัวภูมิพลอดุลยเดช รัชกาลที่ ๙ และราชวงศ์จักรี โดยตั้งพระนามว่า พระพุทธมหานวมินทร์ศากยมุนีศรีวิเศษชัยชาญ หรือ หลวงพ่อโต ซึ่งเป็นที่รู้จักของประชาชนทั่วไปมีหน้าตักกว้าง ๖๒ ม. สูง๙๓ ม. มูลค่าในการก่อสร้าง ๑๐๖,๐๐๐,๐๐๐ บาท และได้มีการวางศิลาฤกษ์ เพื่อดำเนินการก่อสร้าง เมื่อวันเสาร์ที่ ๙ มีนาคม พ.ศ. ๒๕๓๔ (วันแรม ๑ ค่ำ เดือน ๔) ปีมะเมีย เวลา ๙.๐๐ น. โยสมเด็จพระโฆษาจารย์ วัดสุวรรณดาราม กรุงเทพมหานคร เป็นประธานฝ่ายสงฆ์และพระครูวิบูลอาจารคุณ (หลวงพ่อเกษม อาจารสุโภ) เป็นประธานฝ่ายดำเนินการซึ่งการก่อสร้างหลวงพ่อโดได้แล้วเสร็จ เมื่อวันที่ ๒๗ กรกฎาคม พ.ศ.๒๕๕๐  (วันขึ้น ๑๓ ค่ำ เดือน ๘ ) รวมเป็นเวลาในการก่อสร้างทั้งสิ้น ๑๖  ปี นับตั้งแต่ พ.ศ.๒๕๓๔ – ๒๕๕๐</p>
    </div>
</body>    
<html>